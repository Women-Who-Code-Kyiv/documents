# Ролі в спільноті Women Who Code Kyiv

Давайте знайомитися. Ми — Women Who Code Kyiv, спільнота, об’єднана ціллю допомагати жінкам досягати успіхів у технологічних кар’єрах.

*У нашій організації є 3 основні ролі: директорка, лідерка та волонтерка.*

**Директорки** відповідають за розвиток Women Who Code у Києві, а також представляють наш чаптер у глобальній організації Women Who Code.

**Лідерки** — професіоналки в різноманітних сферах, які розвивають свої технічні стріми всередині Women Who Code Kyiv. Вони влаштовують мітапи та інші заходи, підтримують спеціалізовані канали у нашому Slack.

**Волонтерки** допомагають у розвитку одного з технічних стрімів або спільноти в цілому. Вони можуть допомагати час від часу на різних проектах чи регулярно. Стати волонтеркою — найпростіший спосіб доєднатися до нашої спільноти. Зокрема, ви можете:

* допомагати у веденні LinkedIn чи іншої соцмережі, якщо маєте досвід ведення соціальних мереж;
* допомагати з налаштуванням платної реклами наших заходів;
* робити пости у Twitter, Facebook під час івентів та організовувати іншу медійну підтримку;
* малювати банери;
* писати анонси подій та інші тексти;
* брати на себе різні аспекти підготовки заходу, наприклад брати на себе різні аспекти підготовки заходу, наприклад збирати запитання від аудиторії під час івенту;
* опрацьовувати анкети потенційних менторок і менті в рамках нашої менторської програми;
* домовитися про взаємодію з технічними спільнотами по своїй спеціальності (наприклад, якщо ви фронтенд-розробниця, можете встановити контакти зі спільнотами, присвяченими фронтенду, і домовитися про обмін постами);
* запропонувати та взятися за реализацію нового способу розширити нашу аудиторію та залучити нових учасниць.

## Що ми пропонуємо
Доєднавшися до Women Who Code Kyiv, ви стаєте частинкою дружньої спільноти та зможете отримувати квитки на конференції зі знижками, брати участь у безкоштовних навчальних заходах тощо.

Щоб стати волонтеркою, заповніть, будь ласка, [коротку форму](https://forms.gle/wB65YgzGUPkVzC946) та доєднайтеся до нашого каналу [#i-want-to-help у Slack](https://wwcodekyiv.slack.com/archives/C4D6JL20K)



